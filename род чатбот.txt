Иновативна и доста корисна, платформата е една од ретките добри примери на проекти кои вклучуваат испреплетување на две науки, општествените науки и технологијата, особено вештачката интелигенција. Платформата е доста корисна за студентите  кои не се запознаени толку многу со родовата еднаквост и за оние кои сакаат да научат нешто повеќе и да ги продлабочат своите знаења. При првата посета на оваа платформа, забележав дека навистина има доста лесен и интерактивен интерфејс кој го мами корисникот да се задлабочи во користењето и откривањето на информациите што ги нуди. Лесно и брзо можев да се снајдам низ целата платформа што доста го олеснува пронаоѓањето на потребните информации. Особено морам да нагласам дека алатките како четботовите кои се понудени за помош на корисниците се од исклучително значење бидејќи на корисникот му даваат точни и брзи информации. Го тестирав четботот Cyber против дигиталното родово базирано насилство. Како студент на технолошки факултет свесна сум дека писменоста за дигиталното насилство треба допрва да се развива,па така четботот има огромно влијание со тоа што ја подобрува свеста за безбедноста и правата на индивидуите на интернет. Воедно, го тестирав со прашање каде би можела да се обратам доколку сум жртва на родово дигитално насилство и неколку совети за справување со дигиталното насилство. Добив исцрпен одговор со сите потребни информации и насоки, кои до сега не сум ги знаела и навистина сметам дека четботот е посебно значаен, бидејќи помага на жртвите на дигиталното родово насилство, нудејќи практични совети и насочувајќи ги кон стручни ресурси за помош. Исто така, внимание ми привлече четботот AI Родов едукатор па го тестирав  со цел да се запознаам повеќе со правата и законите за заштита на правата на ЛГБТК+ заедницата. Четботот ми даде прецизни информации а исто така ми наведе каде дополнително да пребарам за повеќе информации и актуелни податоци. Му поставив прашање да ми наведе неколку интересни факти за родот, па така што сметам дека на овој начин корисниците на интересен и забавен начин можат да научат нешто повеќе. Пример јас од одговорот научив дека во некои домородни американски култури, постои концептот на "две духови", кој признава луѓе кои имаат и машки и женски карактеристики што досега се коси со моето верување дека многу одамна луѓето не верувале во трет пол. Како за крај, би навела дека делот „Форум“ на Веб страната е доста значаен со цел корисниците да дадат свое мислење но и да прочитаат како останатите ја користат оваа страна и како размислуваат во областа на родот и еднаквоста. 